Vandaag & morgen

Vanavond vanuit het westen regen, ook morgen regenachtig

Het is wisselend bewolkt en op de meeste plaatsen is het droog. Op veel
plaatsen is de zon af en toe te zien. Wel neemt vanuit het zuidwesten de
bewolking toe en in Zeeland valt de eerste regen al. De bewolking en
regen breiden zich gedurende de avond over het land uit. De temperatuur
ligt rond 20 graden. Er waait een matige, langs de kust en op het
IJsselmeer vrij krachtige tot krachtige zuidwestenwind, die bovendien
vlagerig is. In de avond neemt de wind langs de kust mogelijk verder toe
tot hard, 7 Bft.

Komende nacht is er veel bewolking en van tijd tot tijd regent het. De
minimumtemperatuur wordt ongeveer 14 graden en de zuidelijke wind is
matig, langs de kust vrij krachtig tot krachtig. Later in de nacht neemt
de wind langs de kust af tot vrij krachtig.

Morgen overdag is er vrij veel bewolking en regent het af en toe. In de
loop van de middag wordt het in het westen droger, mogelijk is daar in
de avond de zon nog even te zien. De middagtemperatuur wordt ongeveer 18
graden. De wind wordt in de loop van de dag zuidwest en is overwegend
matig.

(Bron: KNMI)
