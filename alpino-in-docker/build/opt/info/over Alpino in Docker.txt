
[4mOver Alpino in Docker[0m

Eigenlijk is een corpus niets anders dan een hoeveelheid tekst. Als je
een corpus wilt gebruiken voor taalkundig onderzoek, dan kun je die
tekst eerst annoteren met bijvoorbeeld grammaticale informatie. Het
XML-formaat [4malpino_ds[0m is een formaat dat een dependency structure
beschrijft van een Nederlandstalige zin.

Zo'n dependency structure lijkt op een taalkundige boom, waardoor je een
verzameling in alpino_ds geannoteerde zinnen een treebank kunt noemen.
In de rest van de documentatie gebruiken we voor het gemak de term
corpus, maar hiermee bedoelen we zo'n treebank van met alpino_ds
geannoteerde zinnen.

Je kunt een corpus handmatig annoteren, als je je zorgvuldig aan de
specificaties houdt, maar dat is tijdrovend en specialistisch werk.

[4mAlpino[0m is een programma dat de zinnen automatisch annoteert. Omdat dit
een automatisch proces is is het niet helemaal foutloos, maar het
resultaat is goed genoeg voor het doen van taalkundig onderzoek.

Met [4mAlpino in Docker[0m heb je niet alleen de parser Alpino, maar ook een
set hulpmiddelen om de geparste zinnen te doorzoeken, analyseren,
visualiseren, bewerken, en meer.

